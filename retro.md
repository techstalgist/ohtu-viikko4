# Retrospektiivi

Retrospektiivi on säännöllisesti järjestettävä softakehitystiimin kokous, jossa pohditaan, mitkä käytännöt ovat viime aikoina sujuneet hyvin, mitkä huonosti ja mitä uusia käytäntöjä voitaisiin ottaa käyttöön. Retrospektiivi pidetään usein sprintin päätteeksi, jolloin siinä pohditaan kulunutta sprinttiä.

Esitellään kaksi tekniikkaa, joita voi käyttää retrospektiiveissä.

## Start, Stop, Continue, More of, Less of Wheel

Piirretään taululle ympyrä, joka on jaettu viiteen osaan:
- Start: mitä uusia käytäntöjä tiimin tulisi ottaa käyttöön?
- Stop: minkä asioiden tekeminen tulisi lopettaa?
- Continue: mitkä käytännöt ovat osoittautuneet toimiviksi ja näin ollen niitä tulisi jatkaa?
- More of: mitä asioita tulisi tehdä enemmän kuin aiemmin?
- Less of: minkä asioiden tekemistä ei voida lopettaa, mutta joita tulisi tehdä vähemmän kuin aiemmin?

Keskustellaan tiimin kesken jokaisesta osasta ja kirjataan ylös taululle esiin nousseet asiat.

## Glad, Sad, Mad

Jaetaan taulu kolmeen sarakkeeseen:
- Glad: positiiviset asiat sprintistä ja tiimistä
- Sad: negatiiviset asiat sprintistä ja tiimistä
- Mad: yleiset valituksen aiheet. Ei tarvitse rajoittua tiimin sisäisiin asioihin.

Jokainen tiimin jäsen kirjoittaa post-it-lapuille huomioita kuluneesta sprintistä, ja lisää omat lappunsa sopiviin sarakkeisiin. Tämän jälkeen jäsenet äänestävät lapuista, joista keskustellaan koko tiimin kesken. Lopuksi keskustellaan lapuista äänestystuloksen mukaisessa järjestyksessä niin kauan kuin aikaa ja lappuja riittää.
